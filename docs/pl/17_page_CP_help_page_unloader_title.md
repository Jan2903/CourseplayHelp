# Rozładunek kombajnu

  
Tryb rozładunku w Courseplay działa z kombajnami i kombajnami półzawieszanymi sterowanymi przez pomocnika Courseplay.  
!! Nie działa z sieczkarniami !!  
Możesz użyć pojedynczej przyczepy lub wozu przeładunkowego, aby rozładować kombajn.  
Aby opróżnić przyczepy, możesz użyć Pomocnika SI z gry lub AutoDrive.  
Uruchomienie rozładunku wymaga kilku rzeczy:  
- Musisz mieć podłączoną jedną przyczepę lub wóz przeładunkowy. Zestaw przyczep nie jest obsługiwany.  
- Użyj ikony 'celu' na HUD, aby wybrać koszone pole. Rozładowane zostaną wszystkie kombajny sterowane przez pomocnika Courseplay pracujące na tym polu.  
- Musisz być na polu lub w odległości 20 metrów od niego by móc aktywować rozładunek.  
  
Dostępnych jest tylko kilka ustawień, które możesz zmienić:  
- Możesz ustawić poziom napełnienia, przy którym pomocnik będzie uważał podłączoną przyczepę za pełną. Ma to na celu uniknięcie czekania na kombajn z prawie pełną przyczepą.  
- Możesz użyć przesunięć w HUD, aby dostosować pozycję pomocnika rozładowującego pod rurą kombajnu.  


## Używanie przyczep

  
Jeśli używasz zwykłej przyczepy do rozładunku, istnieją dwa sposoby transportu zbiorów do silosu lub punktu sprzedaży: Pomocnik SI z gry lub AutoDrive.  
Możesz użyć menu AI i utworzyć zadanie, a następnie aktywować funkcję Pomocnika SI i cel rozładunku na dole listy lub aktywując ikonę koła na HUD.  
W tym drugim przypadku musisz wybrać punkt rozładunku po tym, jak ikona koła zmieni kolor na niebieski.  
  
Opróżnianie przyczepy za pomocą AutoDrive działa tak samo, jak korzystanie z przyczepy samozbierającej, sprawdź samouczki AutoDrive w Internecie.  


## Używanie wozów przeładunkowych

  
Wozy przeładunkowe są bardzo proste w użyciu.  
Podobnie jak w przypadku przyczep, za pomocą ikony celu wybierasz pole, na którym chcesz rozładować kombajn.  
Aby aktywować rozładunek, umieść zestaw ponownie na polu lub w odległości 20 metrów od pola.  
Jeśli wóz przeładunkowy jest pełen, automatycznie szuka przyczepy na polu lub w jego pobliżu, aby się do niego przeładować.  
W przypadku, gdy przyczepa jest pełna, a wóz przeładunkowy nadal nie jest pusty, szuka innej przyczepy do rozładunku.  
Jeśli nie ma w pobliżu żadnej wolnej przyczepy, będzie on nadal rozładowywał kombajn.  


## Rozładunek na polu

  
Pozycja rozładunku może zostać wybrana poprzez znacznik rozładunku.  
Pozycja ta musi być na tym samym polu lub blisko jego krawędzi.  
Jeżeli znacznik jest ustawiony na istniejącej pryzmie, wtedy zostanie ona użyta do rozładunku.  
Kierunek znacznika ustala kierunek rozładunku.  
Dodatkowo można wybrać stronę kiprowania przyczepy.  


