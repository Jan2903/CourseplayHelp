# Tekerlekli yükleyici/Ön yükleyici

  
Bu mod tekerlekli yükleyiciler ve ön yükleyicili traktörlerin kullanılmasını sağlar.   
Kepçe ile yerdeki bir yığından veya bunker silosundan ürün alınıp yükleme yapılabilir.  
Alınan ürün yakındaki bir römorka veya BGA gibi seçili bir boşaltma istasyonuna otomatik olarak boşaltılabilir.   
Kepçe yükleme, boşaltma ve benzeri işlemler için otomatik olarak doğru pozisyonlara hareket ettirilecektir.  
Çalışma modunun HUD üzerinde doğrudan görünmemesi durumunda modlar arasında geçiş yaparak yükleyici modunu bulabilirsiniz.  
  
HUD üzerindeki hedef simgesini kullanarak YZ haritasını açabilir, yükleme ve boşaltma hedeflerini seçebilirsiniz.   
HUD'da işçi çalışırken yığın veya silonun kalan dolum seviyesi de görüntülenir.  
Yükleme hedefi bir bunker silosu ise, silonun yan duvarlarına çarpılmaması için çalışma genişliğinin ayarlanması gerekebilir.  
  
Yükseklik ofset ayarı, kepçenin yerden yüksekliğini ayarlamak için kullanılır, her kepçe için doğru bir şekilde hesaplanamayabilir.    
Eğer kepçe, yükleme işlemi için çok alçakta kalıyorsa ve şoför manevra yapamıyorsa ya da çok yüksek kalıyor ve ürün yere dökülüyorsa, bu ayarı kontrol etmelisiniz.  
Ayar değiştirildiğinde kepçe otomatik olarak yükleme pozisyonuna hareket eder ve değişikliğin etkisini gösterir.   
Ofseti sıfırlamak için HUD üzerindeki ayarlar metnine tıklamanız gerekir. Değer, +1 ile -1 arasında 0,1 hassaslıkta ayarlanabilir.  
  
Silaj kavrayıcı kepçeler, yükleme ve boşaltma işleminde otomatik olarak açılıp kapanır.   
Şeker pancarlarını parçalamak için kullanılan kepçe de işlevsel bir alettir.  


  
Tekerlekli yükleyici işçisini başlatmak için HUD üzerindeki hedef simgesine tıklayarak yükleme ve boşaltma konumlarını ayarlamanız gerekir.  
Yükleme konumu, yükleyici modundaki ile aynı şekilde çalışır. Yığın etrafında mavi bir kare oluşacaktır.  
  
Boşaltma konumu, malzemenin bir römorka mı yoksa bir boşaltma istasyonuna mı aktarılacağına bağlıdır:  
Römorka boşaltma işlemi için önce YZ menüsünden römorkun park edileceği alanı seçmelisiniz.  
İşçi bu alan içinde park edilmiş herhangi bir römorka gidip boşaltma işlemini gerçekleştirir. İşaretleyicinin yönü önemli değildir.  
Boşaltma istasyonuna boşaltmak için hedefi değiştirmeniz ve boşaltma konumu işareti ile istasyonun tetik noktasını işaretlemeniz gerekir.  


  
En başlarda bir tetik noktası seçmek biraz karmaşık gelebilir, aslında oldukça basit bir işlemdir.  
Bir bina birden fazla tetik noktasına sahip olabilir, bu yüzden boşaltma yapmak istediğiniz noktayı seçmeniz gerekir.  
Mevcut bütün tetik noktaları YZ Haritası üzerinde turuncu bir çarpı işareti ile gösterilir.  
Bir tetik noktası seçmek için, yuvarlak işaretleyicinin ortasını turuncu çarpının tam ortasına denk getirin.  
Okun yönü, işçinin boşaltma yapmak için tetik noktasına hangi yönden yaklaşacağını gösterir.  
Seçimler tamamlandığında örnek görsele benzer bir görüntü olması gerekir.  


![Image](../assets/images/shovelloadertrigger_0_0_830_610.png)

