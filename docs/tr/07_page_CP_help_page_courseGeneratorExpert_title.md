# Rota Oluşturucu: uzman ayarları

  
Bazı ayarlar, yalnızca genel Courseplay ayarlarında uzman modu etkinleştirildiğinde görünür.  
Bu ayarlarla oynamadan önce temel ayarların ne işe yaradığını bildiğinizden emin olun.  
Bazı uzman ayarları, yalnızca belirli koşullar altında düzgün çalışır.  
  
- Çoklu Araç: Bu ayar rota üzerinde birden fazla aracın çalışmasını istediğinizde kullanılır. Biraz daha karmaşık bir ayar olduğu için ayrı bir yardım konusuna sahiptir.  
- Hat Değiştirme: Bu seçenek etkinleştirildiğinde, araçlar her dönüşte hat değiştirir, böylece her aracın dönüş genişliği aynı olur. Daha fazla bilgi için 'Hat Değiştirme' yardım menüsüne bakabilirsiniz.  
- Tarla Payı: Tarla sınırını orijinal sınırın içine veya dışına doğru hareket ettirmenize olanak tanır.  
- Dar Tarla: Yalnızca tarlanın iki kısa kenarında manevra koridoru oluşturur. Bu durumda, uzun kenarlarda araçları tarla sınırı içinde tutmak mümkün olmaz.  
- Manevra Koridoru Örtüşmesi: Varsayılan olarak, manevra koridorları birbirini belirli bir yüzde oranında örter(ancak hiçbir zaman tarla kenarını geçmez). Bu örtüşme miktarını buradan değiştirebilirsiniz.  
- Kenar Çizgisini Temel Al: Bu ayar, tarla konum işaretinin yakınındaki tarla kenarına paralel şekilde kavisli git/gel satırları oluşturmanıza olanak tanır. Tarla kenarı düz olmadığında, git/gel satırlar kenarın eğrisini takip eder.  
ÖNEMLİ NOT: Bu deneysel bir ayardır ve tüm tarla şekillerinde çalışmayabilir. Çalışmazsa, başka bir ayarı deneyin.  


![Image](../assets/images/baseedge_0_0_1020_545.png)

